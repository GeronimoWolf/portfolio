---
title: 'Private vs. public cloud'
publishedAt: '2025-03-15'
summary: 'What is the difference?'
---

We lezen vaak: _"We zijn te afhankelijk van Amerikaanse public cloud."_ Begrijpelijk. Maar in discussies valt "Amerikaanse" al snel weg en blijft "public cloud" over - alsof het label per definitie naar een land verwijst. Laten we daarom teruggaan naar de definities.

Volgens NIST heeft cloud computing vijf kenmerken: **on-demand self-service, brede netwerktoegang, resource pooling, snelle elasticiteit en gemeten verbruik**. Zonder deze eigenschappen is iets geen cloud maar gehoste IT.

**Public cloud betekent:** infrastructuur voor open gebruik door het algemene publiek, eigendom/beheer bij de aanbieder; je deelt platformcapaciteit met anderen. Public cloud kan door bedrijven, academische instellingen of overheden worden geleverd. Let op: public cloud zegt niets over de vestigingsplaats.

**Private cloud betekent:** infrastructuur voor exclusief gebruik door één organisatie (single-tenant), met dezelfde cloud-eigenschappen als hierboven. Locatie en beheer kunnen on-prem of extern zijn, door jezelf of een derde.

Wat gaat er mis in het debat? We plakken risico’s of geopolitiek van "Amerikaanse public cloud" op het model
"public cloud" zelf. Daardoor ontstaat ruis: je kunt bezwaar hebben tegen specifieke jurisdicties,
zonder public cloud als model weg te zetten. Het resultaat is dat veel marktpartijen onterecht de term private cloud gaan gebruiken.

Veel "private clouds" in de markt zijn in feite **public cloud** met logische isolatie (multi-tenant, VPC/VNet) óf **managed/hosted** infrastructuur zonder self-service (geen cloud).

**Toets je eigen cloud met de volgende vragen:**
- Kun je **zelf** via API/portal provisionen (zonder tickets)?
- Kun je binnen minuten **op- en afschalen**?
- Is er **metering** (show/chargeback) op verbruik?

Ja op alles + single-tenant → **private cloud**

Ja op alles + multi-tenant → **public cloud**

Zuivere termen leiden tot betere keuzes en een eerlijker gesprek over afhankelijkheden en alternatieven. Er zijn voldoende Europese public-cloud-aanbieders die niet serieus genomen worden vanwege de risico's van "public cloud" waar men eigenlijk bedoelt de risico's van "Amerikaanse public cloud".